
{class="docinfo linklist" xml:lang="cs" ns="https://www.pralek.cz"}

# Příčinou krvácení dásní je nedostatek vitamínu C {author="Jaroslav Pavelka" authorid="jaroslav\_pavelka" id="krvaceni\_dasni" short="Krvácení dásní" ctime="2013-03-15" mtime="2013-03-15"}

Nedostatek vitamínu C oslabuje dásně. Ty mohou při čištění zubů nebo kousání tvrdé potravy krvácet. Po zvýšení konzumace přírodního vitamínu C krvácení dásní ustane. {class="description" kw="vitamín C, paradentóza, krvácení dásní, příčiny paradentózy, nedostatek vitamínu C"}

Zdraví zubů je přímo ovlivněno složením přijímané potravy a [tekutin][1], [stravovacími návyky][2] a péčí o chrup. Některé druhy zvířat a některé lidské rasy mají zdravé a silné zuby, ačkoli o ně nijak nepečují. Jiné mají sklon k vysoké kazivosti zubů (mívají oslabenou sklovinu a dokonce se snadno lámou).

**Paradentóza (neboli parodontitida, paradontóza) je choroba postihující okolí zubu**; tedy dáseň, kořen zubu (zubní cement), vazivové snopce (držící zub v kosti) a nakonec i samotnou kost (čelist). Paradentóza má tři stádia.

  1. [Zánět dásní][3], který se typicky projevuje **krvácením dásní při čištění zubů** nebo při kousání tvrdé stravy (jablko).
  2. **Ústup dásní** a tím obnažováním nehezkých krčků zubů (nejsou kryty bílou lesklou sklovinou jako zuby), které byly za normálních podmínek překryty dásní.
  3. **Vypadávání zubů** jako poslední stádium paradentózy.

## Příčiny krvácení dásní – vznik paradentózy {id="priciny\_krvaceni\_dasni-vznik_paradentozy"}

n/a {class="description"}

Jako příčina paradentózy bývá obecně označováno napadení dásní různými <mikroorganizmy> při nesprávné hygieně ústní dutiny a podle toho bývá paradentóza i léčena. Osídlení dásní choroboplodnými mikroorganizmy je však podle mého názoru následkem poškození oslabené dásně.

Prvotní **příčinou paradentózy je nedostatek vitamínu C**, který zvyšuje křehkost cév (obecně). Dásně jsou bohatě prokrvené a jejich cévy jsou velmi namáhané. Zvýšená křehkost cév oslabuje okraj dásně, který je pak náchylnější k poranění a krvácí po kontaktu s kartáčkem či tvrdou stravou. {class="important"}

[Kouření cigaret][4] podporuje vznik paradentózy tím, že zvyšuje celkovou spotřebu vitamínu C (jehož následným nedostatkem cévy křehnou). Kouření zužuje všechny cévy obecně – tedy včetně cév v okrajích dásní (čímž se snižuje jejich schopnost regenerace).

## Prevence paradentózy a léčení jejích počátků {id="prevence\_paradentozy\_a\_leceni\_jejich_pocatku"}

n/a {class="description"}

Aby k paradentóze vůbec nedošlo, **je nutné přijímat „dostatečné množství“ vitamínu C**. Dostatečné množství je individuální. Za nedostatečné množství se dá považovat stav, kdy dásně krvácejí. Tehdy je vhodné příjem vitamínu C (ovoce a zeleniny) dočasně např. zdvojnásobit.

**Zvýšením příjmu vitamínu C je tedy možné zastavit začínající paradentózu.** Důležitý je dostatek přírodního vitamínu C, nikoli uměle vyrobeného (syntetického). Mezi nimi je totiž rozdíl, např. se liší směrem otáčení polarizovaného světla.

Přirozeným zdrojem vitamínu C je ovoce a zelenina (rybíz, kiwi, jablka, jahody, brokolice, zelí, paprika, rajčata, brambory) a to [nejlépe z domácích zdrojů][2]. Relativně méně vitamínu C obsahují citrusy. Ty obsahují hlavně kyselinu citrónovou, která s vitamínem C nesouvisí. {class="example"}

Již v počátcích paradentózy (začínají krvácet dásně) je třeba používat k čištění zubů obzvláště měkké kartáčky. Tvrdé kartáčky nejen že mechanicky poškozují již nemocnou dáseň, ale ještě mechanicky vybrušují postupně se obnažující krčky zubů.

**Paradentózu neléčí žádná zubní pasta proti paradentóze** (známá z reklam). Taková zubní pasta pouze zastaví krvácení z poškozené dásně tím, že chemicky stáhne kartáčkem podrážděnou dáseň a uzavře krvácející cévky. Tím ve skutečnosti _rozvoj paradentózy podporuje_, protože ještě více omezuje prokrvení okrajů již tak nemocné (špatně prokrvené) dásně. {class="important"}

Kromě prevence paradentózy a léčení počátečního stádia popsaným způsobem patří všechna ostatní stádia choroby do rukou zubního lékaře.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Jak lze předejít paradentóze?
  2. Jak kouření ovlivňuje rozvoj paradentózy?
  3. Jak působí na nemocnou dáseň zubní pasta proti paradentóze?
  4. Jaké přednosti má měkký kartáček na zuby před tvrdým?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: vodni_rezim
 [2]: stravovaci_navyky
 [3]: zanet
 [4]: koureni_cigaret