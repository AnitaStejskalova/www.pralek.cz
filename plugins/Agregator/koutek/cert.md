
{class="docinfo linklist" xml:lang="cs" ns="https://www.pralek.cz"}

# Pohádkový čert: kterak na svět přišel {author="Jaroslav Pavelka" authorid="jaroslav_pavelka" id="cert" short="Čert" ctime="2011-04-01" mtime="2011-04-01"}

Postava čerta vznikla pozorováním lidí s různým zdravotním postižením. Typické čertovské příznaky se totiž u lidí vyskytují dosud jako vrozené či získané vady. U jednoho člověka se může vyskytnout i více příznaků současně. {class="description" kw="kožní roh, cornu cutaneum, hyperkeratosa, čertovy rohy, ocas, sakrální dermoid, kopyto, koňská noha, pes equinovarus, blekotání, zanedbaný stav, névus, vlčí lidé, hemangiom"}

## Čertovy rohy: kožní rohy {id="certovy\_rohy\_kozni_rohy"}

n/a {class="description"}

Kožní roh _(cornu cutaneum)_ je poměrně časté [nádorové onemocnění kůže][1] lidí vyššího věku, kteří byli během svého života nadměrně vystavováni slunečnímu záření. Rohy se objevují převážně na čele (ale i na ramenou a hřbetech rukou). Všude tam, kde byla kůže po celý život [nejvíce vystavena UV paprskům][2].

Čertovy rohy nejsou kostěné; je to zrohovatělá hmota nádorového původu zvaná [hyperkeratosa][3]. Dorůstají velikosti několika milimetrů až centimetrů. Byly však u lidí dokumentovány i rohy přesahující délku 10 cm. Rohy nebývají symetrické a mívají nejrůznější (většinou zakroucený) tvar. Nejčastěji se u jednoho člověka vyskytne jeden roh; duplicita nebo vícečetný výskyt však není výjimkou.

Čertovy rohy lze chirurgicky odstranit (vyoperovat). Prosté odlomení rohu není možné; jedná se o [zhoubný nádor][4], jehož poraněním se urychluje nový růst rohu z původního místa.

## Čertův ocas: deformity kostrčních obratlů {id="certuv\_ocas\_deformity\_kostrcnich\_obratlu"}

n/a {class="description"}

V kostrční oblasti se může vyskytnout [zánětlivé ložisko][5] zvané [sakrální dermoid][6]. Při jeho vyprázdnění velmi často vychází z ložiska i hrst chlupů.

Kostrční obratle (u člověka zakrnělý ocas) navazují na křížovou kost a bývají srostlé. Velmi často se zde vyskytují různé vrozené vady, které velmi připomínají ocas. Zakrnělý ocas často překáží při sezení nebo při ležení na tvrdé podložce a bývá nutné operační ortopedické řešení problému.

## Čertovo kopyto: koňská noha {id="certovo\_kopyto\_konska_noha"}

n/a {class="description"}

Koňská noha _(pes equinovarus)_ je dodnes jedna z nejčetnějších vrozených vad (deformit) pohybového ústrojí. Většinou lze deformitu úspěšně řešit ortopedickými operacemi a rehabilitací.

V dřívějších dobách však nikdo neuměl takto postiženému dítěti pomoci. Dítě našlapovalo na zdeformovanou nohu, nikoli na chodidlo. Tím došlo k tvorbě [rozsáhlého mozolu][3], který další chůzí stále narůstal. Pata se na postižené noze zcela ztratila a místo styku s podložkou se přeměnilo v jeden obrovský mozol. Taková neléčená deformita je podobná více koňskému kopytu než lidské noze.

## Čertův hrůzný zjev: névus či hemangiom v obličeji {id="certuv\_hruzny\_zjev\_nevus\_ci\_hemangiom\_v_obliceji"}

n/a {class="description"}

V obličeji se může vyskytnout [rozsáhlý névus][1], nejčastěji pigmentový, který bývá pokryt chlupy. Takový člověk vypadá, jakoby měl obličej pokryt zvířecí srstí (vlčí lidé). Podobně může být v obličeji [rozsáhlý červený hemangiom][7] (laicky oheň). V takovém případě je obličej sytě červený bez chlupů.

## Čertovo blekotání {id="certovo_blekotani"}

n/a {class="description"}

Vady řeči se vyskytují velmi často. Koktajícím lidem se někdy podaří jejich vadu obelstít např. opakováním nějakého slova či jeho části. A tak zjevně vzniklo i čertovo blekotání, neboť lidé s takovou vadou řeči působili podivně.

Nutno dodat, že v dnešní době někteří řečníci považují vadu řeči za jakýsi image jako by vůbec netoužili naučit se správnou výslovnost.

## Sociální postavení čerta {id="socialni\_postaveni\_certa"}

n/a {class="description"}

V dřívějších dobách byli postižení lidé díky všelijakým pověrám společností zavržení. Postižený opuštěný člověk žijící mimo lidské společenství byl zanedbaný, pravděpodobně páchnul špínou a jeho oděv byl neupravený, špinavý, chatrný a roztrhaný (podobně jako dnešní bezdomovec).

Společností zavržení lidé žili vždy v osamění. Upřednostňovali život ve starém opuštěném mlýně nebo v opuštěném hradě. O takovém místě pak mohly snadno vzniknout strašidelné pověsti. Mají-li takto postižení lidé štěstí, mohou se sejít a žít ve společnosti podobně postižených lidí. Takový život je pak šťastnější; jako čerti spokojeně hrající karty ve mlýně – jak známo z pohádek :-)

Osaměle žijící člověk si musel občas přinést (odcizit) z blízké vesnice nějaké potřebné věci nebo potraviny. Jestli se mu však dařilo dobře, je možné, že si k sobě do mlýna z vesnice odnesl i Káču. Těžko by s ním šla dobrovolně.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Co je příčinou vzniku kožních rohů u člověka?
  2. Z čeho se mohou objevit u člověka chlupy v oblasti kostrče?
  3. Co bylo příčinou vzniku čertova kopyta?
  4. Proč byl čert špinavý a zanedbaný?
  5. Jaké vyhledával čert obydlí?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: znamenko-bradavice-rakovina
 [2]: zasady_spravneho_opalovani
 [3]: puchyr_mozol_kuri_oko
 [4]: nezhoubny_nebo_zhoubny_nador
 [5]: zanet
 [6]: zanetlive_lozisko_nad_hyzdovou_ryhou
 [7]: nezhoubne_nadory