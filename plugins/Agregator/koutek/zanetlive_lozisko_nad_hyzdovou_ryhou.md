
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="zanetlive\_lozisko\_nad\_hyzdovou_ryhou" short="Zánětlivé ložisko nad hýžďovou rýhou" ctime="2010-12-23" mtime="2010-12-23"}

# Zánětlivé ložisko nad hýžďovou rýhou

Zánětlivé změny ložiska nad hýžďovou rýhou jsou extrémně bolestivé. Onemocnění však není nijak nebezpečné. K odstranění bolesti může dojít samovolně (prasknutím) nebo drobným chirurgickým zákrokem. Definitivním řešením onemocnění je však jedině operace. {class="description" kw="sakrální dermoid, sinus pilonidalis sacralis, dermoepidermální cysta, džípová nemoc, boulička, operace, cysta"}

Zánětlivé ložisko nad hýžďovou rýhou se nazývá _sakrální dermoid_, _sinus pilonidalis sacralis_, _dermoepidermální cysta_, případně _džípová nemoc_. {class="example"}

{id="pricina\_vzniku\_sakralniho_dermoidu"}

## Příčina vzniku sakrálního dermoidu

n/a {class="description"}

  1. Na počátku vývoje lidského zárodku (embrya) vzniká mícha na povrchu zad. Teprve v průběhu dalšího vývoje se mícha zanořuje do páteřního kanálu. Někdy se bohužel stává, že spolu s míchou se do podkoží dostane i několik kožních buněk.
  2. Kožní buňky se chovají v podkoží naprosto stejně, jako by byly na povrchu kůže; množí se, odumírají, potí se, často z nich vyrůstají chlupy. Tím [postupně vzniká cysta][1], která většinou nepůsobí žádné potíže.
  3. Teprve [v souvislosti s pubertou][2] a tedy se změnou hormonů a následně změnou vlastností kůže **dochází k infekci cysty a [vzniká absces][1]**. Absces se projeví nejčastěji v postpubertálním věku jako _velmi bolestivá boulička vzniklá nad kostrčí_.

Toto onemocnění se projevilo mimo jiné také u mladých řidičů džípů v americké armádě. Vzhledem k tomu, že mnozí z nich měli chlupatá záda, domnívali se vojenští lékaři, že nemoc vzniká odlamováním chlupů a jejich natlačováním do podkoží nad hýžďovou rýhou. Proto se nemoc začala neadekvátně označovat jako „džípová nemoc“. {class="example"}

{id="leceni\_sakralniho\_dermoidu"}

## Léčení sakrálního dermoidu

n/a {class="description"}

Pokud absces nepraskne sám (nejčastěji při koupeli), přivede bolest a [zvýšená teplota][3] pacienta na chirurgickou ambulanci. Lékař absces uvolní (vypustí obsah) a do vzniklé dutiny založí drén. To pacientovi přináší okamžitou úlevu od bolesti a ústup teploty. Většinou následuje několik převazů.

K operaci lze přistoupit až po [zklidnění zánětu][4]; s odstupem několika týdnů. Operace se provádí v celkové narkóze. Je nutné odstranit celou původní dutinu, která mívá bizarní tvar (různé cípy a choboty), aby nedošlo ke znovupropuknutí onemocnění _(recidiva)_.

Teprve po důkladném operačním [odstranění cysty][5] je **onemocnění definitivně vyřešené**. Někdy se však stává, že po vypuštění abscesu a následném ústupu potíží se pacient k operaci neobjedná. V takovém případě se mohou potíže vrátit; a to velmi brzy nebo třeba i s odstupem několika let. {class="important"}

Riziko [zánětlivých komplikaci][6] je vzhledem k blízkosti konečníku velmi vysoké. Nedojde-li k zánětu, doba léčení nemusí přesáhnout 3 týdny. V případě zánětlivých komplikací se však může protáhnout i na několik měsíců.

{id="otazky" var="inputvar-otazky_h"}

## n/a

n/a {class="description" var="inputvar-otazky_desc"}

{class="otazky"}

  1. Proč se sakrální dermoid projevuje nejdříve s příchodem puberty?
  2. Jakou má sakrální dermoid příčinu?
  3. Proč bývá sakrální dermoid označován také jako džípová nemoc?
  4. Proč je k definitivnímu vyléčení sakrálního dermoidu nezbytné operační řešení?

{var="inputvar-odkazy_h" id="odkazy"}

## n/a

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: nezhoubne_nadory
 [2]: akne
 [3]: teplota
 [4]: zanet
 [5]: onemocneni_prsu
 [6]: mikroorganizmy