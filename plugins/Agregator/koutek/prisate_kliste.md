
{class="docinfo linklist" xml:lang="cs" ns="https://www.pralek.cz"}

# Nákaza přisátým klíštětem {author="Jaroslav Pavelka" authorid="jaroslav\_pavelka" id="prisate\_kliste" short="Přisáté klíště" ctime="2007-12-13" mtime="2007-12-13"}

Přisáté klíště je možné odstranit několika způsoby. Případná nákaza se projeví až následnými příznaky. {class="description" kw="klíště, pupínek, borelióza, zánět mozku, hmyz"}

Klíště může být přenašečem dvou [infekčních chorob][1] – virového zánětu mozku nebo bakteriové boreliózy. Přisátím může nemoc přenést na člověka. Přisátí klíštěte můžeme předejít vhodným oblečením pro pobyt v přírodě a různými chemickými přípravky k odpuzování hmyzu.

## Odstranění přisátého klíštěte {id="odstraneni\_prisateho\_klistete"}

n/a {class="description"}

Přisáté klíště je třeba neodkladně a přitom šetrně odstranit například pomocí sady k odstranění klíštěte s návodem na použití (k dostání v lékárnách). K zahubení klíštěte dobře poslouží také alkoholová desinfekce nebo jakákoli mast.

Udušené klíště se dá z kůže snadno **odstranit šetrným kývavým pohybem**. Na svém ostrém sosáku má klíště zpětné háčky (nikoli vruty). Proto **jej nelze vytočit** ani ve směru ani proti směru hodinových ručiček. Tím naopak často zůstane část klíštěte v ráně.

Po odstranění klíštěte zůstává vždy kolem místa poranění zarudlý pupínek. Jedná se o běžnou reakci na látku proti srážení krve, kterou klíště vstříklo do kůže v okamžiku zakousnutí. Na odstranění klíštěte není třeba chvátat, neboť případná infekce vstupuje do rány v okamžiku zakousnutí (spolu s uvedenou látkou).

## Počáteční příznaky onemocnění {id="pocatecni\_priznaky\_onemocneni"}

n/a {class="description"}

Známkou nakažení boreliózou je až postupně se rozšiřující **začervenalá skvrna (mapa), která směrem k centru bledne**. V případě nejasnosti po odstranění klíštěte je vždy lépe vyhledat lékaře. Laboratorní vyšetření vyloučí nebo potvrdí nákazu boreliózou a léčení nebývá složité. Problémy vznikají v případě rozvinutí nepoznané boreliózy.

Další chorobou, kterou může klíště na člověka přenést je virový zánět mozku (klíšťová encefalitida). Jejími projevy jsou **[bolest hlavy][2], [teplota][3], ztvrdnutí šíje**. Jedná se o závažné onemocnění, proti kterému je možné se očkovat. Informace o očkování poskytuje praktický lékař.

Boreliózu může přenášet i jiný hmyz – například komár. Virový zánět mozku přenáší pouze klíště. {class="example"}

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Čím je ohrožen člověk, který má přisáté klíště?
  2. Na kterou stranu se musí při odstraňování klíště vytočit?
  3. Jací jsou mimo klíště další přenašeči boreliózy?
  4. Jací jsou mimo klíště další přenašeči klíšťové encefalitidy?
  5. Jaké jsou první příznaky boreliózy?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: mikroorganizmy
 [2]: bolest_hlavy_migrena
 [3]: teplota