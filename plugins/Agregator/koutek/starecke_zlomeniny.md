
{class="docinfo linklist" xml:lang="cs" ns="https://www.pralek.cz"}

# Nejčastější stařecké zlomeniny {author="Jaroslav Pavelka" authorid="jaroslav\_pavelka" id="starecke\_zlomeniny" short="Stařecké zlomeniny" ctime="2009-06-22" mtime="2009-06-22"}

Kosti se ve stáří stávají křehké a málo pevné. Mohou se tedy lámat i při velice malém násilí. To je způsobeno ztrátou chrupavčité složky v kostech, později i ztrátou pevné kostěné složky (takzvané řídnutí kostí). {class="description" kw="zlomenina, stařecké zlomeniny, zlomenina obratle, zlomenina krčku stehenní kosti, zlomenina zápěstí, zlomeniny pažní kosti, zlomeniny lokte, šátkový obvaz"}

## Zlomenina obratle {id="zlomenina_obratle"}

n/a {class="description"}

Po pádu na zadek může snadno dojít ke zlomenině obratle. Nejčastěji se láme poslední hrudní obratel nebo 1. či 2. obratel bederní (zhruba na úrovni ledvin). [Bolestivost bederní páteře][1] po pádu přisuzuje pacient pohmoždění. Obratel se však násilím zbortil. Většinou nedochází k poškození míchy, není tedy nebezpečí ochrnutí dolních končetin. Někdy může dojít k deformitě páteře (až ke vzniku hrbu).

První pomocí po zlomení obratle je [lék proti bolesti][2]. **[Transport k vyšetření][3] musí být vleže** – sanitou. Léčení pomocí zvláštního korsetu trvá asi 3 měsíce. Operační řešení je nutné výjimečně a trvalé následky nebývají.

## Zlomenina krčku stehenní kosti {id="zlomenina\_krcku\_stehenni_kosti"}

n/a {class="description"}

Velmi často je pádem v koupelně nebo pádem ze židle způsobena zlomenina krčku stehenní kosti. Staří lidé často nemohou pro [artrózu kloubů][4] dobře chodit; mohou však jezdit na kole. Pád z kola pak končívá rovněž zlomeninou krčku stehenní kosti.

Zlomenina je laicky dobře rozpoznatelná. Poraněná kyčel je bolestivá a **pacient se nemůže postavit**. Vleže je končetina zkrácená oproti zdravé straně a zevně rotovaná.

První pomoc spočívá v podání léku proti bolesti a transportování k vyšetření opět _vleže_ – sanitou. Léčení bývá operační, následuje rehabilitace. Zhojení je většinou do 6 týdnů a trvalé následky se vyskytují zřídka.

## Zlomenina zápěstí {id="zlomenina_zapesti"}

n/a {class="description"}

Zlomené zápěstí je nejčastější stařeckou zlomeninou. Po zakopnutí a pádu dopředu na ruce se často láme zápěstí. Zlomenina se vyznačuje bolestivostí, deformací a rychle nastupujícím otokem. První pomoc spočívá v **uložení končetiny do šátkového obvazu**.

Na bolestivé místo je možno **přiložit studený obklad** (nejlépe zmrazená zelenina v plastovém sáčku) a _vsedě_ transportovat zraněného k vyšetření. Léčení spočívá podle druhu zlomeniny v narovnání kostí v místním znecitlivění nebo operační řešení v celkové anestesii, následuje fixace a rehabilitace. Doba léčení bývá asi 6 týdnů, trvalé následky závisí na druhu zlomeniny.

## Zlomeniny pažní kosti a lokte {id="zlomeniny\_pazni\_kosti\_a\_lokte"}

n/a {class="description"}

Při pádu z lůžka, z křesla či v koupelně může dojít ke zlomení pažní kosti nebo lokte. Většinou se jedná o **závažné a často obtížně léčitelné úrazy**. Zlomenina se projevuje opět bolestivostí a deformací v postiženém místě, otok rovněž nastupuje velmi rychle (jako u zlomeniny zápěstí).

Při nezafixované končetině otok i modřina stékají gravitací směrem k prstům. Proto první pomoc spočívá ve **fixaci předloktí ve vodorovné poloze** v šátkovém obvazu. Je vhodné přiložit studený obklad a _vsedě_ transportovat zraněného k vyšetření.

Léčení bývá složité; většinou vyžaduje operační řešení. Doba léčení je asi 4 týdny. Trvalé následky v oblasti lokte se týkají omezení hybnosti různého stupně.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Proč mají staří lidé křehké a málo pevné kosti?
  2. Jakl se projevuje častá zlomenina krčku stehenní kosti?
  3. Jaká je první pomoc při časté zlomenině zápěstí?
  4. Lze laicky odlišit bolestivost páteře po pádu od zlomeniny obratle?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: bolesti_v_zadech_houser
 [2]: leky_proti_bolesti
 [3]: nalehavost_lekarskeho_vysetreni
 [4]: artroza