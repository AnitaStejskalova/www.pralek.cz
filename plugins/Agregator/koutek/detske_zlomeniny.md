
{class="docinfo linklist" xml:lang="cs" ns="https://www.pralek.cz"}

# Nejčastější dětské zlomeniny a jejich zvláštnosti {author="Jaroslav Pavelka" authorid="jaroslav\_pavelka" id="detske\_zlomeniny" short="Dětské zlomeniny" ctime="2009-06-09" mtime="2009-06-09"}

Většina dětských zlomenin se hojí dobře, rychle a bez trvalých následků (snad jen s výjimkou zlomenin lokte). Dětské zlomeniny bývají někdy laicky těžko rozpoznatelné. {class="description" kw="zlomeniny, dětské zlomeniny, zlomeniny zápěstí, zlomeniny předloktí, zlomenina vrbového proutku, zlomenina klíční kosti, zlomenina pažní kosti, zlomeniny lokte, zlomeniny prstů"}

Dětská kost obsahuje mnohem více vaziva a chrupavky než [kost dospělého člověka][1]. Proto je mnohem pružnější a ohebnější než kost dospělá. [Bizarně vyhlížející pády dětí][2] většinou končí pouze pohmožděním. Věkem v kosti přibývá složka kostěná na úkor složky chrupavčité. Tím se mění vlastnosti kostí – přibývá pevnost a mizí pružnost.

## Dětské zlomeniny zápěstí a předloktí – zlomenina vrbového proutku {id="detske\_zlomeniny\_zapesti\_a\_predlokti-zlomenina\_vrboveho\_proutku"}

n/a {class="description"}

Typická dětská zlomenina předloktí je velmi výstižně označována _zlomeninou vrbového proutku_. Při běžném úrazu (například pád při hře na hřišti) si dítě může poranit dlouhou kost předloktí. Zlomeninu lze připodobnit ke zlomenému čerstvému vrbovému proutku – po zlomenině se vrací kost téměř do původního stavu bez zvláštní deformity. Zlomenina je sotva prokazatelná, oba konce zlomené kosti jsou pevně spojeny okosticí a **bez nadměrné námahy je končetina schopna plnit běžné činnosti**.

Na škole v přírodě při vybíjené dítě upadne a poraní zápěstí. Poraněné zápěstí sice bolí, ale v rámci zápalu hry je bolest překonána a malý pacient zápas dokončí. Na výraznější bolest si začne stěžovat až večer, kdy je v klidu a může se věnovat svému problému. Nyní již zavolaný pedagog těžko uvěří, že by se mohlo jednat o závažný úraz, když si po celé odpoledne vlastně nestěžoval a plně se vyrovnal ostatním dětem v běžné činnosti. Pedagog předpokládá, že se jedná o pouhé pohmoždění a správě přiloží studený obklad. Následující den může být bolest opět snesitelná díky zábavě, teprve večer si dítě stěžuje na bolest a nevýrazný otok zápěstí.  
  
Teprve po návratu ze školy v přírodě přichází rodiče s dítětem k lékařskému vyšetření pro trvající bolesti v oblasti zlomeniny, kterou lékařské vyšetření prokáže. Většinou se naštěstí nejedná o závažné poranění, které by zanechalo trvalé následky. Zlomenina se zhojí do 3 týdnů a po přiložení fixace ihned přestává bolet. {class="example"}

## Zlomenina klíční kosti {id="zlomenina\_klicni\_kosti"}

n/a {class="description"}

Jedná se o častou dětskou zlomeninu způsobenou nejčastěji pádem z kola nebo pádem na nataženou končetinu při nejrůznějších sportech. Zlomená klíční kost je bolestivá, často zdeformovaná oproti zdravé straně. První pomoc spočívá v **uložení předloktí postižené strany do šátkového obvazu** a transportu na chirurgii.

Zlomeniny i s posunem okrajů kostí se zhojí většinou dobře a bez následků. Eventuelní **nerovnosti při hojení se růstem samy vyrovnají**. Hojení trvá asi měsíc – čím mladší dítě, tím je zlomenina dříve zhojena. Klíční kost se někdy láme i při porodu. V takovém případě se zhojí během několika dní.

## Zlomenina horního konce pažní kosti {id="zlomenina\_horniho\_konce\_pazni\_kosti"}

n/a {class="description"}

Pod hlavicí pažní kosti je u dětí uložena růstová chrupavka. V místě této chrupavky je kost při hrubém násilí rovněž náchylná ke zlomení. **Zlomeninu provází otok a bolestivost celého ramene**, často i deformace s omezením hybnosti v rameni.

První pomocí je opět **uložení končetiny do šátkového obvazu**, léčení většinou po eventuálním srovnání v celkové narkóze bez komplikací. Zhojení bývá bez následků.

## Zlomeniny v oblasti lokte {id="zlomeniny\_v\_oblasti_lokte"}

n/a {class="description"}

Loket je složité skloubení 3 kostí. Zlomeniny některé nebo více z nich jsou většinou provázeny posunem úlomků. Vznikají nejčastěji při bizarních pádech nebo působením hrubého násilí na nataženou nebo kroucenou končetinu. **Výrazná bolestivost a rychle nastupující otok** jsou doprovodné známky zlomeniny.

První pomoc je opět **uložení postižené končetiny do trojcípého (přeloženého) šátku**. Léčení je většinou složitější; často je nutné rovnání kostí v celkové narkóze. Výjimkou nebývá nutnost operačního řešení. Často nelze vyloučit trvalé omezení hybnosti loketního kloubu. Léčení trvá asi měsíc, pak následuje dlouhodobá rehabilitace.

## Zlomeniny článků prstů {id="zlomeniny\_clanku\_prstu"}

n/a {class="description"}

Obdobně jako _zlomeniny vrbového proutku_ (výše) se projevují zlomeniny článků prstů. Prst je bolestivý a oteklý, může být vychýlen z osy. Přesto bývá možné prsty plnit běžné úkony.

První pomocí je studený obklad a [transport k lékaři][3]. Léčení bývá rychlé, snadné. Trvalé následky se vyskytují zřídkakdy.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Proč se dětská kost pružnější a ohebnější než dospělá?
  2. Proč je zlomenina dětského zápěstí snadno laicky přehlédnutelná?
  3. Proč je vhodná první pomoc u zlomenin horní končetiny dětí uložení do šátkového obvazu
  4. V čem spočívá závažnost zlomeniny lokte?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: zlomeniny_kosti
 [2]: urazy_deti
 [3]: nalehavost_lekarskeho_vysetreni