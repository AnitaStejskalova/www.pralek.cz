
{class="docinfo linklist" xml:lang="cs" ns="https://www.pralek.cz"}

# Poranění nehtu {author="Jaroslav Pavelka" authorid="jaroslav\_pavelka" id="poraneni\_nehtu" short="Poranění nehtu" ctime="2011-11-30" mtime="2011-11-30"}

Úrazy nehtů bývají pro domnělou malichernost podceňované a ze strachu z bolestivosti ošetření zanedbávané. Neošetřená poranění nehtů však vedou ke zbytečným doživotním deformitám. {class="description" kw="deformita nehtu, tříska pod nehtem, úraz, odchlípnutí nehtu, stržení nehtu, hnis pod nehtem, krev pod nehtem, stržení nehtu, snesení nehtu, provrtání nehtu"}

Výrazná bolestivost poranění posledního článku prstu nebo jen nehtu vede ke strachu z lékařského ošetření. Lékařské ošetření však probíhá v místním nebo i v celkovém znecitlivění. Strach proto není na místě a bezprostředně **po ošetření následuje úleva**.

Při úrazu nehtu se často poraní:

  1. nehtové lůžko (část prstu viditelná pod [zdravým nehtem][1]), občas také
  2. [nehtové valy][2] (ležících po stranách nehtů) a někdy dokonce
  3. nehtové ploténky (zvláštní struktura, ze které vyrůstá nehet).

## Tříska pod nehtem {id="triska\_pod\_nehtem"}

n/a {class="description"}

Cizí tělísko (nejčastěji tříska nebo částečka olupujícího se laku) se může dostat pod nehet, kde pevně uvízne. Takové poranění je v okamžiku úrazu velmi bolestivé, bolest však po chvíli ustoupí. Rána většinou nekrvácí, proto bývá léčení zanedbáváno.

S třískou se pod nehet dostávají <mikroorganizmy>. Možnosti dalšího vývoje neošetřeného úrazu podle reakce organizmu na cizí tělísko:

  1. Tříska odrůstá spolu s nehtem a postupně se jí organizmus zbaví. Infekce nemusí vůbec vzniknout.
  2. Tříska zůstává (pevně lpí) v nehtovém lůžku, nad ní odrůstá nehet. Teprve po delší době dochází k postupnému uvolňování třísky a rozvoji [zánětlivé reakce][3] (s odstupem týdnů).
  3. Nehtové lůžko se bezprostředně (do 3 dnů) zanítí a hnis vytéká původní rankou zpod nehtu.
  4. Nehtové lůžko se bezprostředně (do 3 dnů) zanítí a hnis se pod nehtem hromadí. Nehet je hnisem odtlačován a postupně se celý odloučí. V tomto případě nastává největší bolest druhý den po úrazu. Je velká pravděpodobnost, že se prst zhojí, ale **nově narůstající nehet bude zdeformovaný** nebo jinak neplnohodnotný.

Pacient je ohrožen rozvojem tetanu a v souvislosti s [vývojem zánětu][4] trpí bolestí. [Vyhledání lékařského ošetření][5] je nejvhodnější následující pracovní den dopoledne. V případě trvající bolesti ihned.

Lékař prst znecitliví (místním umrtvením) a tělísko odstraní – většinou je třeba snést nehet (laicky strhnout nehet). **Snesení nehtu po znecitlivění prstu nebolí.** Pak je nehtové lůžko ošetřeno a pacient je přeočkován (nebo je mu zkontrolováno očkování) proti tetanu. Po odborném odstranění nehtu **vyroste nový plnohodnotný (nezdeformovaný) nehet**.

Snesení nehtu (laicky stržení nehtu) po znecitlivění prstu je skutečně nebolestivý zákrok. Pacient, který se o zákroku dozví až dodatečně (po zakrytí prstu obvazem), nechce této informaci ani uvěřit, protože stržení nehtu vůbec nevnímal. {class="example"}

## Odchlípnutí nehtu {id="odchlipnuti_nehtu"}

n/a {class="description"}

K odchlípnutí (odtržení) části nehtu může dojít působením přímého násilí na nehet ve směru od nehtového lůžka. Nedojde-li ke znečištění _(kontaminaci)_ nehtového lůžka, bolest po zklidnění pomine. V takovém případě je možné nechat nehtové lůžko samovolně zhojit a odrůstající nehet pouze odstřihovat.

Lékařské ošetření je dobré vyhledat jen v případě trvající bolesti a zarudnutí prstu (které jsou známkami zánětu).

## Uhození do nehtu bez poranění nehtového lůžka {id="uhozeni\_do\_nehtu\_bez\_poraneni\_nehtoveho\_luzka"}

n/a {class="description"}

Běžné uhození do nehtu (nejčastěji kladivem) je prosté odloučení nehtu od (jinak nepoškozeného) lůžka. To může vést ke vzniku krevního výronu pod nehtem (modřina). Krev je pod nehtem viditelná a působí přetlak – celý poslední článek prstu bolí a škube v něm. Rána navenek nekrvácí.

Od bolesti částečně uleví zvednutí poraněné končetiny do výšky nad úroveň těla a ledování. Sníží se tím tlak a prokrvení bolestivého místa. Bolest však může narůstat v souvislosti s eventuálním rozvojem zánětu. {class="important"}

Pro urychlení léčení a odstranění bolesti lékař zcela bezbolestně provrtá nehtem drobný otvor _(fenestrace nehtu)_. Otvorem vyteče nahromaděná krev a potíže ihned ustoupí. Zánět se nerozvine. Po vyprázdnění nebo vstřebání krve nehet odpadne nebo postupně odroste a vyroste nový.

## Uhození do nehtu s poraněním nehtového lůžka {id="uhozeni\_do\_nehtu\_s\_poranenim\_nehtoveho\_luzka"}

n/a {class="description"}

Poranění prstu těžkým břemenem s částečným uvolněním nehtu _(luxace nehtu)_ krvácí a bolí. Takto poraněný pacient většinou hned po úrazu pro bolest vyhledá lékařské ošetření.

**Poškození nehtového lůžka však není vidět.** Nehet zůstává celistvý a pevně lpí na jedné z částí poškozeného nehtového lůžka. Lékař ránu znecitliví, nehet bezbolestně odstraní a lůžko patřičně ošetří.

Často bývá [poraněna i kost pod nehtem][6]. Většinou se láme nehtová drsnatina (část kosti posledního článku prstu).

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Čím může být nebezpečná tříska pod nehtem?
  2. Jak se má správně ošetřit odchlípnutý nehet?
  3. Jak se projevuje krevní výron pod nehtem?
  4. O čem svědčí krvácení zpod nehtu spojené s odtržením části nehtu?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: plisne_kuze
 [2]: zarustajici_nehty
 [3]: zanet
 [4]: bolest_v_krku_angina
 [5]: nalehavost_lekarskeho_vysetreni
 [6]: zlomeniny_kosti